ইতিহাসে এই দিন: মহাকাশে প্রথম নারী 

আজ ১৬ জুন। ১৯৬৩ সালের এই দিনে রুশ নভোচারী ভ্যালেনটিনা তেরেশকোভা মহাশূন্যে যান। কাজটি করেন ইতিহাসের প্রথম নারী হিসেবে। একইসাথে সবচেয়ে কমবয়সী মহাকাশচারীও তিনি। 

ভোস্টোক অভিযানের যানে চড়ে একা-ই মহাশূন্যে পাড়ি জমান তেরেশকোভা। পৃথিবীকে প্রদক্ষিণ করেন ৪৮ বার। মহাশূন্যে থাকেন তিন দিন। তাঁর পরে আর কোনো নারী একা মহাকাশে যাননি। 

সোভিয়েত মহাকাশ প্রোগ্রামে যুক্ত হবার তেরেশকোভা ছিলেন টেক্সটাইল কারখানার কর্মী। শখের বশে স্কাইডাইভিং করতেন। পরে কসমোনট কর্পসের অংশ হিসেবে বিমানবাহিনীতে যোগ দেন। প্রশিক্ষণ শেষে অফিসার হিসেবে নিয়োগ পান। 

জন্ম ১৯৩৭ সালে। ভলগা নদীর তীরের এক গাঁয়ে। রাশিয়ার রাজধানী মস্কো থেকে ২৭০ কিলোমিটার দূরের এক গ্রাম। তাঁর বাবা-মায়ের আদিনিবাস বেলারুস। তেরেশকোভার দুই বছর বয়সেই বাবা মারা যান দিওতীয় বিশ্বযুদ্ধে। তেরেশকোভারার ছিলেন তিন ভাইবোন। ১৭ বছর বয়সে স্কুল পাশ করে টায়ার কারখানায় চাকরি নেন। পরে যোগ দেন টেক্সটাইল মিলে। তবে পড়াশোনা চালিয়ে যান। ওদিকে শুরু করেন স্কাইডাইভিং প্রশিক্ষণ। ২২ বছর বয়সে প্রথম জাম্প করেন। এর মধ্যে শুরু করেন প্যারাশুট চড়ার প্রতিযোগিতা। 

১৯৬১ সালে ইউরি গ্যাগারিন প্রথম মহাকাশে গেলেন। নিকোলাই কামানিন তখন নভোচারী প্রশিক্ষণের পরিচালক। তিনি আমেরিকান সংবাদমাধ্যমের খবরে দেখলেন, নারী নভোচারীদের প্রশিক্ষণ দেওয়া হচ্ছে। তা দেখে তিনি বললনে,"মহাকাশে প্রথম নারী যুক্তরাষ্ট্রের কেউ হবে তা মরা হতে দিতে পারি না। সোভিয়েত নারীদের দেশপ্রেমবোধের প্রতি এটা অপমানের শামিল" 

অনেক যাচাই-বাছাইয়ের পর ১৯৬২ সালে ১৬ ফেব্রুয়ারি তেরেশকোভা নির্বাচিত হন। আরও অনেকগুলো প্রশিক্ষণ শুরু হয়। তেরেশকোভার জন্য ভোস্টক ৬ যান চূড়ান্ত করা হয়। এর দুইদিন আগে মহাকাশের উদ্দেশ্যে ছুটে যায় যুক্ত অভিযানের অপর যান ভোস্টক ৫। এতে একমাত্র যাত্রী ছিলেন ভ্যালেরি বিকোভস্কি। এটি সফলভাবে যাত্রা করার পর ১৬ জুন সকালে তেরেশকোভা ও তার বিকল্প সোলোভিয়োভা প্রস্তুত হন। 

দুই ভোস্টক একসঙ্গে মহাশূন্যে ঘুরে বেড়ায় প্রায় তিন দিন। সব মিলিয়ে দুই দিন আগে যাওয়া ভোস্টক ৫ থাকে পাঁচ দিন। আর তেরেশকোভা থাকেন ২ দিন ২২ ঘণ্টা। দুই যান একে অপরের পাঁচ কিলোমিটার পর্যন্ত কাছে আসে। নামার সময় ভূপৃষ্ঠের চার মাইল উপরে ক্যাপসুল থেকে বের হন। প্যারাসুটে করে অবতরণ করেন কাজাখস্তানে (সে সময় সোভিয়েত ইউনিয়নের অংশ)। বিকোভস্কি নামেন তিন ঘণ্টা পরে। 

আজ পর্যন্ত মহাশূন্যে একাকী যাওয়া একমাত্র নারী তেরেশকোভা। আবার সবচেয় কমবয়সীও তিনি। 
