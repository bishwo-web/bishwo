<dt id="Term">Term</dt>
  <dd>
DEF
</dd>

আগস্ট মাসে কোন কোন তারামণ্ডল দেখবেন 

অক্ষীয় অয়নচলন 
ঘূর্ণায়মান বস্তুর আবর্তন অক্ষের ধীর কিন্তু ধারাবাহিক পরিবর্তন। পৃথিবীর অক্ষ প্রায় ২৫,৭৭২ বছরে এক ঘূর্ণন চক্র শেষ করে। ব্যাপারটা লাটিমের ঘুরন্ত মাথার সাথে তুলনীয়। ইংরেজি Axial precession


অনুবিন্দু 
কক্ষপথের কোনো বস্তুর কেন্দ্রীয় বস্তু থেকে সর্বনিম্ন দূরত্ব। কক্ষপথ সাধারণত উপবৃত্তাকার হয় বলে দূরত্ব কমে-বাড়ে। সে কারণেই অনুবিন্দু ও অপবিন্দু নামে দুটি চরম অবস্থান তৈরি হয়। চাঁদ ও পৃথিবীর ক্ষেত্রে এর বিশেষ নাম অনুভূ, পৃথিবী ও সূর্যের ক্ষেত্রে নাম অনুসূর।  ইংরেজি, Periapsis
আরও দেখুন - অপবিন্দু

অনুভূ 
পৃথিবীর চারপাশে প্রদক্ষিণ করা কোনো বস্তুর (চাঁদ, কৃত্রিম উপগ্রহ) নিকটতম অবস্থান। কক্ষপথ সাধারণত উপবৃত্তাকার হয় বলে দূরত্ব কমে-বাড়ে। বৃত্তাকার কক্ষপথে দূরত্ব সবসময় একই থাকে।  ইংরেজি Perigee
আরও দেখুন - অপভূ, অনুসূর

অপবিন্দু 
কক্ষপথের কোনো বস্তুর কেন্দ্রীয় বস্তু থেকে সর্বোচ্চ দূরত্ব। কক্ষপথ সাধারণত উপবৃত্তাকার হয় বলে দূরত্ব কমে-বাড়ে। বৃত্তাকার কক্ষপথে দূরত্ব সবসময় একই থাকে। ইংরেজি Apoapsis
আরও দেখুন - অনুবিন্দু

অপভূ
পৃথিবীর চারপাশে প্রদক্ষিণ করা কোনো বস্তুর (চাঁদ, কৃত্রিম উপগ্রহ) সবচেয়ে দূরের  অবস্থান। কক্ষপথ সাধারণত উপবৃত্তাকার হয় বলে দূরত্ব কমে-বাড়ে। বৃত্তাকার কক্ষপথে দূরত্ব সবসময় একই থাকে।  ইংরেজি Apogee
আরও দেখুন - অপভূ, অনুসূর

উর্ট মেঘ
সূর্যের দুই হাজার থেকে দুই লক্ষ এইউ দূরের হিমেল বস্তু দিয়ে গড়া চাকতিসদৃশ একটি মেঘ। ইংরেজি Oort cloud 
আরও দেখুন - কাইপার বেল্ট, গ্রহাণুবেষ্টনী 

কৃত্রিম উপগ্রহ 
মানুষের প্রচেষ্টায় কোনো বস্তুর (পৃথিবী, অন্য গ্রহ ইত্যাদি) কক্ষপথে স্থাপিত বস্তু। ইংরেজি Artificial Satellite
আরও দেখুন - চাঁদ, উপগ্রহ 

খ-গতিবিদ্যা  
জ্যোতির্বিদ্যার শাখা, যেখানে আকাশের সব ধরনের বস্তুর গতি নিয়ে কাজ করা হয়। গ্রহ, নক্ষত্র, উপগ্রহ বা কৃত্রিম উপগ্রহ সবাইকে নিয়েই এ কাজ হয়। ইংরেজি Celestial Mechanics
আরও দেখুন - জ্যোতির্পদার্থবিদ্যা 

গ্রহাণুবেষ্টনী 
মঙ্গল ও বৃহস্পতি গ্রহের মাঝখানে সূর্যের চারদিক বেষ্টনকারী ভরের সমাবেশ। বিভিন্ন আকারের গ্রহাণু ও ক্ষুদ্র গ্রহ দিয়ে জায়গাটা ভর্তি। সূর্যের সবচেয়ে কাছের তারাবেষ্টনী এটা। সূর্য থেকে মঙ্গলের দূরত্ব গড়ে ১.৫ এইউ।  ইংরেজি Asteroid Belt
আরও দেখুন - তারাবেষ্টনী

জ্যোতির্পদার্থবিদ্যা 
জ্যোতির্বিজ্ঞানের শাখা, যেখানে পদার্থবিদ্যা ও রসায়নের নীতি ব্যবহার করে মহাজাগতিক বস্তু ও ঘটনার বৈশিষ্ট্য বের করা হয়। উজ্জ্বলতা, ঘনত্ব, তাপমাত্রা ও রাসায়নিক গঠন ইত্যাদি নিয়ে গবেষণা করা হয়। ইংরেজি Astrophysics
আরও দেখুন - খ-গতিবিদ্যা  


জ্যোতির্মিতি 
জ্যোত্তির্বিদ্যার শাখা, যেখানে নক্ষত্র ও অন্যান্য খ-বস্তুর আকার, অবস্থান ও চলাচল নিয়ে কাজ করা হয়। ইংরেজি Astrometry

তারাবেষ্টনী
নক্ষত্রের চারদিকে বলয় বা ডোনাটের আকৃতির সংযোজন চাকতি। এখানে গ্যাস, ধূলিকণা, ক্ষুদ্র গ্রহ ইত্যাদি থাকে। ইংরেজি Circumstellar Disc
আরও দেখুন - গ্রহাণুবেষ্টনী, কাইপার বেল্ট, উর্ট মেঘ 


দীপ্তি 

সক্রিয় ছায়াপথ কেন্দ্র 
ছায়াপথের কেন্দ্রের একটি ঘন অঞ্চল। স্বাভাবিকের চেয়ে অনেক বেশি দীপ্তি এ জায়গায়। ফলে বোঝা যায়, জায়গাটার উজ্জ্বলতার জন্য নক্ষত্র দায়ী নয়। ইংরেজি Active Galactic Nucleus এজিএন।


মণ্ডল ইংরেজি উচ্চারণ উজ্জ্বলতম তারা বিষুবলম্ব 

ঈগলমণ্ডল  Aquila অ্যাকুইলা শ্রবণা +১৮ থেকে -১১ 
দক্ষিণ কিরীট Corona Australis করোনা অস্ট্রালিস মেরিডিয়ানা -৩৭ থেরকে -৪১ 
বীণামণ্ডল Lyra লাইরা অভিজিৎ +২৫ থেকে +৪৮ 
ময়ুরমণ্ডল Pavo পেভো আলফা পেভোনিস -৫৬ থেকে -৭৪ 
বাণমণ্ডল Sagitta সেজিটা গামা সেজিটি +১৬ থেকে +২১ 
ধনুমণ্ডল Sagittarius স্যাজিটেরিয়াস কোস অস্ট্রালিস -১০ থেকে -৪০ (প্রায়) 
ঢালমণ্ডল Scutum স্কুটাম আলফা স্কুটি -১০ 
দূরবীক্ষণমণ্ডল Telescopium টেলিস্কোপিয়াম আলফা টেলিস্কোপি -৫০ 






