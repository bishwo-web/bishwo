<p>এখানে সংক্ষিপ্ত ব্যাখ্যাসহ জ্যোতির্বিদ্যার প্রয়োজনীয় পরিভাষাগুলোর তালিকা নিবন্ধের লিঙ্ক দেওয়া হল। এই তালিকা নিয়মিত আপডেট ও লিঙ্কভূক্ত হবে। সাম্প্রতিক প্রকাশিত পরিভাষা দেখতে এখানে ক্লিক করুন। পরিভাষার ব্যখামূলক নিবন্ধের লিঙ্কের তালিকা দেখতে এখানে ক্লিক করুন।</p>

<dl>
  <dt>আলোক দূষণ</dt>
  <dd>রাতের একশে কৃত্রিম আলোর আভা। আলোক দূষণের কারণে রাতের আকাশে দৃশ্যমান বস্তুর সংখ্যা কমে যায়। টেলিস্কোপে বিশেষ ফিল্টার ব্যবহার করে এর প্রভাব কিছুটা কমিয়ে আনা যায়।</dd>
    <dt>অন্তঃসংযোগ</dt>
  <dd>অন্তঃসংযোগপৃথিবী ও সূর্যের মাঝে অবস্থিত কোনো গ্রহের সুর্য ও পৃথিবীর সাথে একই রেখা বরাবর অবস্থান। অন্তঃসংযোগ শুধু  দুইটি গ্রহ- বুধ এবং শুক্রের পক্ষেই সম্ভব। কারণ সৌরজগতের গ্রহগুলোর মধ্যে এই শুধু দুটিরই কক্ষপথ পৃথিবী থেকে ভেতরের দিকে। ইংরেজি Inferior Conjunction
আরও দেখুন - বহিঃসংযোগ।
</dd>
    <dt>অন্তহীন তারা</dt>
  <dd>খ-মেরুর কাছাকাছি জায়গার তারা। অন্য তারাদের মতো এরা কখনও অস্ত যায় না বা ডোবে না। সবসময় দিগন্তের উপরে থাকে। ইংরেজি Circumpolar star
</dd>
    <dt>অনুসূর</dt>
  <dd> গ্রহ, ধূমকেতু ইত্যাদি সূর্যকে প্রদক্ষিণের সময় উপবৃত্তাকার কক্ষপথে সূর্যের নিকটতম অবস্থান। ইংরেজি perihelion
আরো দেখুন- অপসূর।
</dd>
    <dt>অপসূর</dt>
  <dd>অনুসূরের বিপরীত। সূর্যের চারপাশের উপবৃত্তাকার কক্ষপথে কোনো বস্তুর সূর্য থেকে সবচেয়ে দূরের অবস্থান। ইংরেজি aphelion 
</dd>
    <dt>অপেরণ</dt>
  <dd>আলোর গতি সসীম। ফলে মহাজাগতিক কোনো বস্তু থেকে আলো গতিশীল পর্যবেক্ষকের চোখে পৌঁছতে পৌঁছতে পর্যবেক্ষকের গতির কারণে বস্তুটির অবস্থানের আপাত পরিবর্তন ঘটে। এ পরিবর্তনের কৌণিক পরিমাপই অপেরণ। ইংরেজি aberration। 
</dd>
    <dt>অয়ন</dt>
  <dd>বছরের যে দুটি সময় খ-বিষুব থেকে সূর্য সবচেয়ে দূরে অবস্থান করে। ইংরেজি solstice
</dd>
    <dt>আপাত উজ্জ্বলতা:</dt>
  <dd> পৃথিবী থেকে একটি কোন বস্তুকে (যেমন তারকা, গ্যালাক্সি বা গ্রহ) কতটা উজ্জ্বল দেখায় তার একটি পরিমাপ। পৃথিবীর বায়ুমণ্ডলের কারণের বিভিন্ন বস্তুর উজ্জ্বলতার অসম তারতম্য হতে পারে বলে এটি পরিমাপের সময় বায়ুমণ্ডলকে অনুপস্থিত ধরে মান বের করা হয়। এর মান যত কম হয়, সংশ্লিষ্ট বস্তুটি হয় তত উজ্জ্বল। রাতের আকাশের উজ্জ্বলতম নক্ষত্র লুব্ধকের ক্ষেত্রে এই মান -১.৪৬ (মাইনাস ১ দশমিক ৪৬)।
</dd>
    <dt>আবর্তন</dt>
  <dd>কোন বস্তুর নিজের অক্ষের চারদিকে ঘূর্ণন। একটি গোলাকার বস্তুর পৃষ্ঠে একটি দাগ দিয়ে একে যতটুকু ঘোরালে দাগটি পুনরায় দেখা যাবে সেটা হলো একটি পূর্ণ আবর্তন। অন্য দিকে যে প্রক্রিয়ায় বস্তুকে ঘুরিয়ে একই অঞ্চল আবার দেখা যায় সেটাই আবর্তন। পৃথিবী একবার আবর্তন করলে এক দিন হয়। 
আরও দেখুন- প্রদক্ষিণ
</dd>
    <dt>আলোকবর্ষ</dt>
  <dd>‍আলো এক বছরে যে দূরত্ব অতিক্রম করে। সংজ্ঞা থেকেই বোঝা যাচ্ছে, এটা সময়ের নয়, বরং দূরত্বের একক। এটি ৯ ট্রিলিয়ন কিলোমিটার বা ৬ ট্রিলিয়ন সমপরিমাণ দূরত্বের সমান। ইংরেজি  light year
</dd>
    <dt>আহ্নিক গতি</dt>
  <dd>পৃথিবীর আবর্তনের কারণে পৃথিবীর চারদিকে চন্দ্র, সূর্য, তারাসহ খ-বস্তুদের আপাত গতি। Diurnal motion
</dd>
    <dt>অ্যাস্ট্রোনমিক্যাল ইউনিট:</dt>
  <dd> পৃথিবী থেকে সূর্যের গড় দূরত্ব। সংক্ষেপে এইউ। ইংরেজি Astronomical Unit (AU)
</dd>
    <dt>ইউরেনাস</dt>
  <dd>সূর্য থেকে দূরত্বের দিক থেকে সপ্তম গ্রহ। আয়তনের দিক দিয়ে এটি সৌরজগতের তৃতীয় বৃহত্তম গ্রহ। ১৭৮১ সালে উইলিয়াম হার্শেল ইউরেনাস আবিষ্কার করেন।
</dd>
    <dt>উৎকেন্দ্রিকতা</dt>
  <dd>বৃত্তাকার আকৃতি থেকে কক্ষপথের বিচ্যুতি। 
</dd>
    <dt>উত্তরায়ন</dt>
  <dd>উত্তর গোলার্ধে সূর্যের সবচেয়ে উত্তরের অবস্থান। এদিন উত্তর গোলার্ধে সবচেয়ে বড় দিন ও দক্ষিণ গোলার্ধে সবচেয়ে ছোট দিন। প্রতি বছর ২০ বা ২১ জুন তারিখে এটা হয়। এরপর সূর্য আবার দক্ষিণে সরতে থাকে। ছয় মাস পর হয় দক্ষিণায়ন। যখন সূর্য সবচেয়ে দক্ষিণে চলে যায়। উত্তরায়নের আগে ও পরে উত্তর গোলার্ধে গ্রীষ্মকাল ও দক্ষিণে শীতকাল থাকে। ইংরেজি northern solstice বা june solstice
আরও দেখুনদক্ষিণায়ন 
</dd>
    <dt>উপগ্রহ</dt>
  <dd>গ্রহদের চারদিকে প্রদক্ষিণরত বস্তু। বুধ ও শুক্র গ্রহ ছাড়া সৌরজগতের সব গ্রহেরই উপগ্রহ আছে। ইংরেজি satellite বা moon
</dd>
    <dt>কন্যারাশি</dt>
  <dd>রাশিচক্রের অন্যতম তারামণ্ডল। মে মাসে রাত ৯টার দিকে একে সবচেয়ে ভালো দেখা যায়। সবচেয়ে উজ্জ্বল তারা চিত্রা। প্রতি বছর আগস্টের ২৩ থেকে সেপ্টেম্বরের ২২ পর্যন্ত সূর্য এ অঞ্চলে থাকে। ইংরেজি Virgo
</dd>
    <dt>কক্ষপথ</dt>
  <dd>কোন বস্তুর অন্য বস্তুকে প্রদক্ষিণ করার জন্য সাধারণত যে বৃত্তাকার, উপবৃত্তাকার বা এর কাছাকাছি ধরনের পথ অতিক্রম করে। ইংরেজি orbit
</dd>
    <dt>কর্কটক্রান্তি রেখা:</dt>
  <dd> পৃথিবীর সবচেয়ে উত্তরের যে রেখা বরাবর সূর্য সরাসরি মাথার উপর আলো দেয়। বিষুবরেখা থেকে কৌণিক দূরত্ব ২৩.৪৪ ডিগ্রি। সূর্য উত্তরায়নের দিন এ রেখার উপর আসে। বাংলাদেশের খুলনা, ঢাকা ও চট্টগ্রাম বিভাগের কিছু এলাকা কল্পিত এ রেখার ওপর পড়েছে। ইংরেজি Topic of Cancer 
</dd>
    <dt>কর্কটমণ্ডল</dt>
  <dd>রাশিচক্রের একটি তারামণ্ডল। জুলাই মাসের রাত ৯টায় একে সবচেয়ে ভাল দেখা যায়। মূলত উত্তর গোলার্ধে দেখা গেলেও দক্ষিণ গোলার্ধেও ৬০ ডিগ্রি অক্ষাংশ পর্যন্ত দেখা যায়। ২০ জুলাই থেকে ৯ আগস্ট পর্যন্ত সূর্য মোটামুটি এ মণ্ডলে অবস্থান করে। ইংরেজি Cancer The Crab
</dd>
    <dt>কুম্ভমণ্ডল</dt>
  <dd>রাশিচক্রের একটি তারামণ্ডল। সূর্য ১৬ ফেব্রুয়ারি থেকে ১২ মার্চ সময়ে এ মণ্ডলে অবস্থান করে। ইংরেজি Aquarius
</dd>
    <dt>কৌণিক দূরত্ব:</dt>
  <dd> কৌণিক পথে অতিক্রান্ত বস্তুর দূরত্ব। জ্যামিতিক কোণ দিয়ে এর পরিমাপ হয়। পর্যবেক্ষণমূলক জ্যোতির্বিদ্যায় এর দারুণ ব্যবহার আছে। হাতকে লম্বা করে প্রসারিত করলে আকাশে (খ-গোলকে) তর্জনির পরিমাপ হয় এক ডিগ্রি। ইংরেজি Angular Distance
আরও পড়ুনখালি হাতে আকাশ পরিমাপ
</dd>
    <dt>ক্রোমোস্ফিয়ার বা বর্ণমণ্ডল:</dt>
  <dd> সূর্য বা যেকোনো নক্ষত্রের বায়ুমণ্ডলের দ্বিতীয় স্তর। আলোকমণ্ডলের উপরে এর অবস্থান। 
</dd>
    <dt>খ-গোলক:</dt>
  <dd> আকাশের সবগুলো বস্তু একটি গোলকের নিচের পৃষ্ঠে অবস্থিত আছে বলে কল্পনা করলে ঐ গোলকটিকে বলা হয় খ-গোলক।
</dd>
    <dt>খ-বিষুব:</dt>
  <dd> পৃথিবীর বিষুব রেখার বরাবর উপরে খ-গোলকে কল্পিত বিশাল বৃত্ত। পৃথিবী নিজের কক্ষতলের সাথে ২৩.৫ ডিগ্রি হেলে থাকায় খ-বিষুবও একই কোণে সূর্যপথের সাথে হেলে আছে।
</dd>
    <dt>খ-মেরু</dt>
  <dd>পৃথিবীর দুই মেরু বরাবর উপরে খ-গোলক বিন্দু। ইংরেজি Celestial Pole
আরও দেখুনঅন্তহীন তারা
</dd>
    <dt>গ্রহ</dt>
  <dd>সৌরজগতে সূর্যের চারদিকে প্রদক্ষিণরত ৮টি বস্তু। এরা হল- বুধ, শুক্র,পৃথিবী, মঙ্গল, বৃহস্পতি, শনি, ইউরেনাস ও নেপচুন। প্লুটো বর্তমানে গ্রহ নয়। সৌরজগতের বাইরের গ্রহকে বলে বহির্গ্রহ। 
</dd>
    <dt>গ্রহাণু</dt>
  <dd>সূর্যের চারপাশে ঘোরা ছোট ছোট বস্তু। ব্যাস এক হাজার কিলোমিটার বা আরও কম। এদের বেশিরভাগের অবস্থান মঙ্গল ও বৃহস্পতির কক্ষপথের মাঝের গ্রহাণু বেষ্টনীতে। অপর নাম মাইনর প্ল্যানেট বা প্ল্যানেটয়েড। ইংরেজি asteroid
</dd>
    <dt>গ্যালাক্সি</dt>
  <dd>মহাকর্ষীয় বন্ধনে আবদ্ধ নক্ষত্র, নক্ষত্রের ধ্বংসাবশেষ, আন্তঃনাক্ষত্রিক গ্যাস ও ধূলিকণা এবং ডার্ক ম্যাটারের সমাবেশ। ইংরেজি Galaxy
অন্য নাম - ছায়াপথ 
</dd>
    <dt>চন্দ্রগ্রহণ</dt>
  <dd>চাঁদ ও সূর্যের মাঝে পৃথিবী একই রেখায় থাকলে পৃথিবীয় ছায়ায় চাঁদ ঢাকা পড়ে। এটাই চন্দ্রগ্রহণ। সূর্যগ্রহণের মতোই এটা পূর্ণ, আংশিক বা বলয়ের মতো হতে পারে। ইংরেজি Lunar Eclipse
আরও দেখুনসূর্যগ্রহণ
</dd>
    <dt>জোড়াতারা</dt>
  <dd>এমন দুইটি দুইটি নক্ষত্র যারা একে অপরকে প্রদক্ষিণ করে। ইংরেজি Binary Star
আরো দেখুন- ডাবল স্টার।
</dd>
    <dt>টেলিস্কোপ</dt>
  <dd>দূরের বস্তু দেখার আলোকীয় যন্ত্র। হালের জেমস ওয়েব স্পেস টেলিস্কোপ পৃথিবীর কক্ষপথের একটি অত্যাধুনিক টেলিস্কোপ। 
</dd>
    <dt>ট্রিলিয়ন</dt>
  <dd>এক লক্ষ কোটি বা এক হাজার বিলিয়ন।  
</dd>
    <dt>ডাবল স্টার:</dt>
  <dd>  পৃথিবী থেকে দেখতে কাছাকাছি অবস্থানের দুটি তারা। তারা দুটি বাইনারি বা জোড়াতারা হতে পারে, আবার আকাশের একই দিকে থাকায় কাছাকাছি দেখাতে পারে। বাস্তবে হয়তো তারা একে অপর থেকে অনেক দূরে। যেভাবে রাতের আকাশে মাঝেমধ্যে চাঁদকে অন্য গ্রহ বা তারার পাশে দেখা যায়। অনেকসময় দ্বিতারার দুটি তারাকে খালি চোখে আলাদা দেখা যায় না। দেখা যায় টেলিস্কোপে। 
অন্য নাম দ্বিতারা।
</dd>
    <dt>তারকা</dt>
  <dd>মূলত হাইড্রোজেন ও হিলিয়ামে গড়া ভারী গোলকীয় বস্তু। নিজস্ব প্রক্রিয়ায় অভ্যন্তরে আলো ও তাপ তৈরি হয়। সূর্য আমাদের সবচেয়ে কাছে তারকা। 
অন্য নাম তারা, নক্ষত্র। 
</dd>
    <dt>তারা</dt>
  <dd>দেখুন তারকা 
</dd>
    <dt>তারানকশা</dt>
  <dd>বিভিন্ন তারার সমন্বয়ে তৈরি আকাশের বিভিন্ন নকশা। এই যেমন সামার ট্রায়াঙ্গেল, পেগাসাস বর্গ ইত্যাদি। 
</dd>
    <dt>তারামণ্ডল</dt>
  <dd>পৃথিবীর আকাশের ৮৮টি এলাকার একটি। এর মাধ্যমে মহাজাগতিক বস্তুর ঠিকানা নির্ধারিত হয়। নিকট বা দূর আকাশের সব বস্তুই ৮৮টি মণ্ডলের কোনো না কোনোটিতে অবস্থিত। 
</dd>
    <dt>তুলামণ্ডল</dt>
  <dd>রাশিচক্রের একটি তারামণ্ডল। সূর্যকে আকাশের এ এলাকায় দেখা যায় ৩১ অক্টোবর থেকে ২২ নভেম্বর পর্যন্ত। ইংরেজি Libra
</dd>
    <dt>দক্ষিণায়ন</dt>
  <dd>দক্ষিণ গোলার্ধে সূর্যের সবচেয়ে দক্ষিণের অবস্থান। 
আরও দেখুনঅয়ন, উত্তরায়ন। 
</dd>
    <dt>দিন</dt>
  <dd>পৃথিবী বা অন্য কোনো গ্রহ নিজ অক্ষের সাপেক্ষে পূর্ণ আবর্তন করতে যে সময় লাগে। সূর্যের সাপেক্ষে পৃথিবীর পূর্ণ আবর্তন করতে প্রয়োজনীয় সময়ের নাম সৌর দিন। আর নক্ষত্রের সাপেক্ষে উক্ত সময়কে বলে নাক্ষত্রিক দিন। নাক্ষত্রিক দিনের দৈর্ঘ্য ২৩ ঘণ্টা ৫৬ মিনিট ৪ সেকেন্ড। আর সৌর দিন ২৪ ঘণ্টা। 
</dd>
    <dt>দুরবিন</dt>
  <dd>দূরের বস্তু দেখার যন্ত্র। এতে দুটি নলে দুটি প্রতিসারক টেলিস্কোপ থাকে। 
</dd>
    <dt>দ্বিতারা</dt>
  <dd>দেখুন ডাবল স্টার 
</dd>
    <dt>ধনুমণ্ডলী</dt>
  <dd>রাশিচক্রের অন্যতম তারামণ্ডল। আমাদের আকাশগঙ্গা ছায়াপথের কেন্দ্র এ মণ্ডলে অবস্থিত। আকাশগঙ্গার দৃশ্যমান বাহুটাও এ মণ্ডলের ওপর দিকে গেছে। ১৮ ডিসেম্বর থেকে ১৮ জানুয়ারি প্রায় এক মাস সূর্য এ মণ্ডলে থাকে। 
</dd>
    <dt>ধূমকেতু</dt>
  <dd>ধূলি, বরফ ও গ্যাস দিয়ে তৈরি সূর্যের চারদিকে প্রদক্ষিণ করা বস্তু। সূর্যের কাছে চলে এলে সৌর বিকিরণ ও সৌরায়ুর প্রভাবে এতে লম্বা লেজ দেখা যায়। 
পড়ুনহ্যালির ধূমকেতু এখন কোথায়?
</dd>
    <dt>নক্ষত্র</dt>
  <dd>দেখুন তারকা
</dd>
    <dt>নিউট্রন নক্ষত্র</dt>
  <dd>ব্ল্যাকহোলের পরে মহাবিশ্বের সবচেয়ে ভারী ও ঘন বস্তু। সূর্যের ১০ থেকে ২৫ গুণ ভরের তারকারা জ্বালানি শেষ করে গুটিয়ে গিয়ে নিউট্রন নক্ষত্র হয়। এরা সম্পূর্ণভাবে নিউট্রন দিয়েই তৈরি। 
</dd>
    <dt>নিরক্ষরেখা</dt>
  <dd>পৃথিবী বা অন্য গ্রহ নক্ষত্রের দুই মেরুর মাঝ দিয়ে কল্পিত রেখা। পৃথিবীর ক্ষেত্রে রেখাটি পূর্ব-পশ্চিমে বিস্তৃত। ইংরেজি Equator
অন্য নাম বিষুবরেখা</dd>
    <dt>নেপচুন</dt>
  <dd>সৌরজগতের অষ্টম ও আয়তনে ৪র্থ বৃহত্তম গ্রহ। ইংরেজি Neptune (উচ্চারণ নেপটুন) 
</dd>
    <dt>নেবুলা</dt>
  <dd>দেখুন নীহারিকা 
</dd>
    <dt>প্রদক্ষিণ</dt>
  <dd>কোন বস্তু কতৃক অন্য কোন বস্তুর চারদিকে ঘুরে আসার ঘটনা। যেমন পৃথিবী সূর্যের চারদিকে একবার প্রদক্ষিণ করলে এক বছর হয়। [বিস্তারিত]
</dd>
    <dt>পৃথিবী</dt>
  <dd>সৌরজগতে সূর্য থেকে দূরত্বের দিক থেকে তৃতীয় ও একমাত্র বাসযোগ্য গ্রহ। 
</dd>
    <dt>পারসেক</dt>
  <dd>মূলত সৌরজগতের বাইরের বড় দূরত্ব পরিমাপের জন্যে জ্যোতির্বিদ্যার গুরুত্বপূর্ণ একক। এক পারসেক সমান ৩.২৬ আলোকবর্ষ। ইংরেজি Parsec
</dd>
    <dt>প্লুটো</dt>
  <dd>একটি বামন গ্রহ, যা ২০০৬ সাল থেকে গ্রহের খাতা থেকে বাদ পড়ে। ইংরেজি Pluto
</dd>
    <dt>ফটোস্ফিয়ার</dt>
  <dd>সূর্য বা অন্য নক্ষত্রের বহিঃস্থ স্তর। এখান থেকে আলো বিকিরিত হয়। এটাই নক্ষত্রের দৃশ্যমান পৃষ্ঠ। ইংরেজি Photosphere
অন্য নাম আলোকমণ্ডল
</dd>
    <dt>বছর</dt>
  <dd>গ্রহের নক্ষত্রকে ঘুরে আসতে যে সময় লাগে। পৃথিবী সূর্যকে একবার সম্পূর্ণ ঘুরে আসতে ৩৬৫.২৫ দিন সময় লাগে। ইংরেজি Year
</dd>
    <dt>বহিঃসংযোগ</dt>
  <dd>সূর্য থেকে পৃথিবীর উল্টো দিকে অবস্থিত কোন গ্রহের সুর্য ও পৃথিবীর সাথে একই রেখা বরাবর অবস্থান। 
আরও দেখুন- অন্তঃসংযোগ।
</dd>
    <dt>বায়ুমণ্ডল</dt>
  <dd>গ্রহ, নক্ষত্র বা অন্য মহাজাগতিক বস্তুর র চারপাশের গ্যাসীয় আবরণ। যা মহাকর্ষের প্রভাবে বস্তুটার সাথে লেগে থাকে। মহাকর্ষ ক্ষেত্রের মধ্যেই থাকায় বায়ুমণ্ডলও পৃথিবীর সাথে সাথে আবর্তন করে। বায়ুমণ্ডলে চলা বিমানও। 
</dd>
    <dt>বিগ ব্যাং:</dt>
  <dd> অতি উষ্ণ ও ঘন অবস্থা থেকে মহাবিশ্বের প্রসারণের ঘটনা। মহাবিশ্বের জন্ম ও বিকাশ নিয়ে এটাই বর্তমানে সবচেয়ে গ্রহণযোগ্য তত্ত্ব। ইংরেজি Big Bang
</dd>
    <dt>বিষম তারা</dt>
  <dd>পৃথিবী থেকে দেখতে যেসব তারার উজ্জ্বলতায় পরিবর্তন হয়।  উজ্জ্বলতার পরিবর্তন তারার অভ্যন্তরীণ কর্মকাণ্ডের জন্য হতে পারে। আবার গ্রহ বা অন্য কিছুতে আলো বাধাপ্রাপ্ত হয়েও হতে পারে। 
</dd>
    <dt>বিষুব রেখা:</dt>
  <dd> দেখুন- নিরক্ষরেখা
</dd>
    <dt>বিষুব লম্ব:</dt>
  <dd> খ-বিষুব থেকে উত্তর বা দক্ষিণে তারার কৌণিক দূরত্ব। ভূপৃষ্ঠের অক্ষাংশের মতো দুই দিকে ৯০ ডিগ্রি করে। তবে খ-গোলকে উত্তর গোলার্ধের বস্তুদের জন্য + ও দক্ষিণের জন্য - (মাইনাস) ব্যবহার করা হয়। যেমন চিত্রা তারাটি (-১১) বিষুব লম্বে আছে। মানে খ-বিষুব থেকে ১১ ডিগ্রি দক্ষিণে। ইংরেজি Declination
আরও দেখুনখ-বিষুব
</dd>
    <dt>বুধ</dt>
  <dd>সূর্যের সবচেয়ে কাছের গ্রহ। সৌজগতের সবচেয়ে ছোট গ্রহ। 
</dd>
    <dt>বৃহস্পতি</dt>
  <dd>সৌরজগতের সবচেয়ে বড় ও দূরত্বের দিক থেকে পঞ্চম গ্রহ। 
</dd>
    <dt>বৃশ্চিকমণ্ডল</dt>
  <dd>রাশিচক্রের অন্যতম তারামণ্ডল। জুলাই মাসের রাত ৯টায় উত্তর গোলার্ধের দক্ষিণ আকাশে ভালো দেখা যায়। সূর্য এ মণ্ডলে থাকে মাত্র ৬ দিন। নভেম্বরের ২৩ থেকে ২৮। 
</dd>
    <dt>ব্ল্যাক হোল:</dt>
  <dd> অতি উচ্চ ঘনত্বের ভরের এমন সমাবেশ যেখান থেকে আলোও বেরিয়ে আসতে পারে না। এর বহিঃস্থ সীমানাকে ঘটনা দিগন্ত বলে। [সব নিবন্ধ]
অন্য নাম কৃষ্ণগহ্বর। 
</dd>
    <dt>ভর</dt>
  <dd>একটি বস্তুতে উপস্থিত মোট পদার্থের পরিমাণ। ইংরেজি Mass
আরও দেখুন ওজন 
</dd>
    <dt>রাশিচক্র</dt>
  <dd>পৃথিবী সূর্যকে এক বছরে এক বার প্রদক্ষিণ করে আসার সময় পৃথিবী থেকে দেখতে সূর্যকে খ-গোলকের যে যে অঞ্চলে অবস্থিত মনে হয়। ৮৮টি তারামণ্ডলীর মধ্যে ১৩টি রাশিচক্রের অংশ। [বিস্তারিত]
</dd>
    <dt>রোহণ</dt>
  <dd>খ-গোলকের কোনো বস্তুর দিগন্ত থেকে সবচেয়ে উঁচু বিন্দুতে অবস্থান। ইংরেজি Culmination
</dd>
    <dt>মকরক্রান্তি রেখা:</dt>
  <dd> বিষুবরেখা থেকে ২৩...৪৪ ডিগ্রি দক্ষিণে কল্পিত পূর্ব-পশ্চিমে বিস্তৃত রেখা। দক্ষিণায়নের সময় সূর্য এই রেখা বরাবর সরাসরি আলো দেয়। এ রেখার ওপর পৌঁছে সূর্য আবার উত্তরে ফিরে আসতে শুরু করে। ইংরেজি Tropic of Capricorn
আরও দেখুন কর্কটক্রান্তি রেখা
</dd>
    <dt>মকরমণ্ডলী</dt>
  <dd>রাশিচক্রের একটি তারামণ্ডল। সেপ্টেম্বর মাসের রাত ৯টায় একে সবচেয়ে ভাল দেখা যায়। মূলত দক্ষিণ গোলার্ধে দেখা গেলেও উত্তর গোলার্ধেও ৬০ ডিগ্রি অক্ষাংশ পর্যন্ত দেখা যায়। ১৯ জানুয়ারি থেকে ১৬ ফেব্রুয়ারি সূর্য মোটামুটি এ মণ্ডলে অবস্থান করে। ইংরেজি Capricornus 
</dd>
    <dt>মঙ্গল</dt>
  <dd>সৌরজগতের ৪র্থ এবং বুধের পরে ২য় ক্ষুদ্রতম গ্রহ। এর পৃষ্ঠে আয়রন অক্সাইডের উপস্থিতির কারণে একে লাল দেখায়। ব্যাস প্রায় পৃথিবীর অর্ধেক এবং আয়তন পৃথিবীর ১১ শতাংশ। [সব নিবন্ধ]
</dd>
    <dt>মহাজাগতিক বর্ষ:</dt>
  <dd> সূর্য মিল্কিওয়ে ছায়াপথকে ঘুরে আসতে যে সময় নেয়। সময়টি ২২.৫ থেকে ২৫ কোটি বছরের সমপরিমাণ। ইংরেজি cosmic year বা galactic year
অন্য নাম ছায়াপথ বর্ষ
</dd>
  <dt>মিথুনমণ্ডল</dt>
  <dd>রাশিচক্রের একটি তারামণ্ডল। মূলত উত্তর গোলার্ধে দেখা গেলেও দক্ষিণ গোলার্ধেও ৬০ ডিগ্রি অক্ষাংশ পর্যন্ত দেখা যায়।  দেখার আদর্শ সময় ফেব্রুয়ারি মাসের রাত ৯টায়। সূর্য এ মণ্ডলে থাকে ২১ জুন থেকে ২০ জুলাই। ইংরেজি Gemini
</dd>
    <dt>মীনমণ্ডল</dt>
  <dd> রাশিচক্রের একটি তারামণ্ডল। ১৯ ফেব্রুয়ারি থেকে ২০ মার্চ সূর্য এ মণ্ডলে থাকে। এ সময় ও আর আগে-পরে কিছুদিন বাদ সবসময় মণ্ডলটা দেখা যাবে। দেখার সেরা সময় নভেম্বর মাসের রাত ৯টা। ইংরেজি Pisces
</dd>
    <dt>মেষমণ্ডল</dt>
  <dd>রাশিচক্রের একটি মণ্ডল। ডিসেম্বর মাসে ভাল দেখা যায়। ১৮ এপ্রিল থেকে ১৪ মে সূর্য এ মণ্ডল অতিক্রম করে। 
</dd>
    <dt>ম্যাগনেটার</dt>
  <dd>অতি শক্তিশালী চৌম্বকক্ষেত্রেবিশিষ্ট এক ধরনের নিউট্রন নক্ষত্র।
</dd>
    <dt>লম্বন</dt>
  <dd>কোন বস্তুকে দুইটি ভিন্ন অবস্থান থেকে দেখলে এর অবস্থানের যে কৌণিক সরণ হয়। ইংরেজি Parallax (
প্যারালাক্স)। 
পড়ুনপারসেক
</dd>
    <dt>লোহিত দানব</dt>
  <dd>কম বা মাঝারি ভরের নক্ষত্রদের জীবনের শেষ ভাগের দশা। সূর্যের ভরের ০.৩ থেকে ৮ গুণ ভরের তারারা একসময় এ দশায় যায়। সূর্যও জ্বালানি ফুরিয়ে একদিন রেড জায়ান্ট বা লোহিত দানব হবে। ইংরেজি Red Giant
</dd>
    <dt>শনি</dt>
  <dd>সূর্য থেকে ষষ্ঠ ও বৃহস্পতির পর সবচেয়ে বড় গ্রহ। ১১ মে ২০২৩ থেকে সৌরজগতে শনি গ্রহের উপগ্রহ সবচেয়ে বেশি (১৪৬)। ভর পৃথিবীর ৯০ গুন। 
</dd>
    <dt>শুক্র</dt>
  <dd>সূর্য থেকে দ্বিতীয় গ্রহ। সৌরজগতের গ্রহদের মধ্যে এর ঘনত্ব সবচেয়ে বেশি। অন্যতম অদ্ভুত গ্রহও এটি। যেখান সূর্য ওঠে পশ্চিমে, ডোবে পূবে। 
</dd>
    <dt>শুকতারা</dt>
  <dd>পৃথিবীর রাতের আকাশে দৃশ্যমান শুক্র গ্রহ। কখনও সন্ধ্যায় পশ্চিম আকাশে আবার কখনওবা ভোরের পূবাকাশে দেখা যায়। ইংরেজি Venus
</dd>
    <dt>সংযোগ</dt>
  <dd>চাঁদ বা কোনো গ্রহের পৃথিবীর আকাশে অন্য গ্রহ বা তারার কাছে দৃশ্যমান হওয়া। ইংরেজি Conjunction
আরও দেখুনবহিঃসংযোগ, অন্তঃসংযোগ</dd>
    <dt>সর্পধারীমণ্ডলী</dt>
  <dd>আকাশের ৮৮টি একটি রাশিচক্রের ১৩টি তারামণ্ডলীর মধ্যে অন্যতম। সূর্য ৩০ নভেম্বর থেকে ১৮ ডিসেম্বর পর্যন্ত এই অঞ্চলে অবস্থান করে। [বিস্তারিত]
</dd>
    <dt>সিংহ</dt>
  <dd>সিংহ</dd>
      <dt>সুপারনোভা</dt>
  <dd>নক্ষত্রের বড় ও শক্তিশালী বিস্ফোরণ। সুপারনোভা দুইভাবে হতে পারে। ভারী নক্ষত্রদের জ্বালানী ফুরিয়ে গেলে প্রসারিত হয়ে। অথবা কোনো জোড়াতারা জগতের শ্বেত বামন তারা সঙ্গী তারা থেকে জ্বালানি ধার করেও নতুন করে ফিউশন শুরু করতে পারে। উৎপন্ন শক্তি নক্ষত্রটাকে উড়িয়ে দেয়। এটাও সুপারনোভা। 
</dd>
    <dt>সূর্য</dt>
  <dd> সৌরজগতের কেন্দ্রে অবস্থিত নক্ষত্র। প্রধান ক্রমের হলুদ বামন নক্ষত্রটার ভর সৌরজগতের ৯৯.৮৬ ভাগ। ইংরেজি Sun
[বিস্তারিত], [সব নিবন্ধ]
</dd>
    <dt>সূর্যগ্রহণ</dt>
  <dd>পৃথিবী ও সূর্যের মাঝে চাঁদ সরলরেখায় চলে আসলে চাঁদের আড়ালে ঢাকা পড়ে সূর্য। এটাই সূর্যগ্রহণ। সূর্যগ্রহণ পূর্ণ, আংশিক বা বলয়ের মতো হতে পারে। 
</dd>
    <dt>সূর্যপথ</dt>
  <dd>বছরের প্রত্যেকটি আলাদা দিনে আকাশে সূর্যের আপাত অবস্থানবিন্দুগুলো যোগ করে যে রেখা পাওয়া যায়। ইংরেজি Ecliptic
আরও পড়ুন - রাশিচক্রের পরিচয়
</dd>
    <dt>সৌরজগৎ</dt>
  <dd>সূর্য ও এর সাথে মহাকর্ষীয় বন্ধনে আবদ্ধ বস্তুসমূহ।</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
  <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
    <dt>Term</dt>
  <dd>DEF</dd>
</dl>



